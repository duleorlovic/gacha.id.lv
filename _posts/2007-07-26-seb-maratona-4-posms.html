---
layout: post
title: SEB maratona 4 posms
categories: []
tags: ["sports", "velo"]
published: true
enable_comments: false
---
{% include JB/setup %}

		
			
<p><a href="http://www.flickr.com/photos/gacha_lv/887000774/" title="Photo Sharing"><img src="http://farm2.static.flickr.com/1384/887000774_360efc32e5_m.jpg" width="180" height="240" alt="img_4261.jpg" align="left" /></a> Tas jau notika vairākas dienas atpakaļ, bet tomēr, domāju, ka nepieciešams to te atzīmēt. Tātad, kā jau nesen rakstiju, es gatavojos savam pirmam velo maratonam, tad nu arī biju tur un piedalījos tajā. Maratons notika Cēsīs, tāpēc uz to pusi devos jau dienu iepriekš, lai nebūtu 6 no rīta jāceļas un jābrauc tāds gaisa gabals maratona dienā. Iepriekšējo nakti pavadīju pie <a href="http://kodarit.lv/index.php?lang=lv&reframe;=3598&mekletajs;=atputa&show1;=1">Unguru ezera</a> teltī, kurš atrodas netālu no Cēsīm. Ap 9 cēlos un devos uz Cēsīm uzēst brokastis, kas īsti labi neizdevās, jo paņēmu galīgi riebīgus salātus, kur dilles bija vairāk, nekā salātu lapas, tad izdzēru kafiju un devos uz stadionu.
</p>
<p>Starts bija Cēsu stadionā, distances garums tautas klasei bija 42.6 km, no kuriem ~3 km pa asfaltu, 10 km pa grantētu ceļu, bet pārējais pa mežu. Trase bija fantastiska, vismaz man tā likās, jo man te Ventspilī tādu kalnu un smuku meža taku nav. Pirmie 10 km likās baigi foršie, braucu diezgan ātri un domāju, ka biju kaut kur ap ~200 vietu, līdz ~22 km man beidzās degviela, kājas vēl nebija vispār nogurušas, kad attapos, ka vēders tukšs - es takš nepaēdu brokastis :( <em>(lielākā un stūlbākā kļūda)</em> un es beidzos nost, paliku pavisam lēns ~5 kmh - ~15 km/h un domāju, ka līdz galam neizvilkšu. Visi kurus līdz tam biju apdzinis un vēl daudzi citi brauca man garām, skumjš skats :) bet tad ~31 km bija &quot;Augļu serviss&quot;, kur es dabūju 2 ābolus un 3 banānus, pēc ~1 min es attapos un atkal spiedu virsū. Bet ko tad nu vairs, jo sacīkste jau bija gandrīz galā. No augļiem līdz meža beigām biju apdzinis kādus 10 braucējus un biju diezgan priecīgs, līdz izbraucu no meža un devos taisni augšā kalnā, jo nebija nevienas norādes, ka būtu jānogriežas pa labi, līdz pamanīju, ka esmu kūdījies un nobraucis no trases ~500m, kad griezos atpakaļ, tad visi apdzītie jau steidzās uz finišu. Tad atlika pēdējais kilometrs pa  20&deg; slīpu kalnu un taisni finišā iekšā.
</p>
<p><a href="http://www.flickr.com/photos/gacha_lv/886184889/" title="Photo Sharing"><img src="http://farm2.static.flickr.com/1369/886184889_3b4a1c39c0.jpg" width="375" height="500" alt="img_4272.jpg" /></a>
</p>
<p>Neskatoties uz to, ka dabūju tik zemu vietu <em>402</em> esmu apmierināts, jo galu galā šis bija tikai pirmais maratons un uzdevums tika izpildīts - līdz galam tiku dzīvs.
</p>

		
	