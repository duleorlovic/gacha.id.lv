---
layout: post
title: Gatavošanās velo maratonam
categories: []
tags: ["sports", "velo"]
published: true
enable_comments: false
---
{% include JB/setup %}

		
			
<p>Pēdējā laikā uz darbu bieži izvēlos braukt ar velo nevis ar automašīnu, kā arī arvien biežāk brīvajā laikā dodu priekšroku pavizināties pa vietējiem mežiem un jūras piekrasti. Tas viss ir ļoti jauki, bet gribas kaut ko vairāk, kaut ko interesantāk, kā piemēram piedalīties kādā no daudzajiem <a href="http://www.velo.lv/sacensibas/">velo pasākumiem</a>, kuras notiek cauru gadu. Šī doma mani mocīja jau tad, kad nokusa sniegs un varēja daudz maz braukt, bet visādu finansiālu un aizņemtības šķēršļu dēļ nutik esmu tam gatavs.
</p>
<p>Tātad esmu nolēmis piedalīties <a href="http://www.velo.lv/sacensibas/apraksti/?id=109">SEB MTB maratona 4. posma</a> Bosh tautas braucienā, kura kopējā distance ir 42.4 km, kas galīgam iesācējam ir diezgan daudz, jo mani parastie atpūtas braucieni nav bijuši vairāk, kā 24 km, parasti kādi 16 km un viss. 
</p>
<p>Tad šodien nolēmu, ka nepieciešams pārbaudīt, vai vispār ir jēgas braukt uz tām Cēsīm. Rezultāti sekojoši - nobraucu 42.06 km bez atpūtas 1:53:28, vidējais ātrums 22.27 km/h, maksimālais 42 km/h (ripojot no tilta). Pirmie ~15 km bija baigi viegli, braucu ~30 km/h jo no muguras pūta vējš, bet tad prieki beidzās, jo sākās grantēts ceļš un tas labais vējš man pūta tieši sejā. Kad sasniedzu 30 km, tad sākās pats jautrākais, sāka sāpēt dibens, tā, ka knapi varēju nosēdēt, kādus 5 km es nobraucu stāvot kājās.
</p>
<p>Bet galu galā esmu apmierināts un tagad zinu, ka tomēr varu droši braukt, jo gan jau līdz beigām izturēšu, kaut gan jāņem vērā, tas, ka tagad braucu viens, bet tad būs konkurence un sacensības, kas to visu vēl sarežģīs.
</p>

		
	