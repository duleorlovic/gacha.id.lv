---
layout: post
title: Velotūrisms Zviedrijā
categories: []
tags: ["velo", "tūrisms", "zviedrija"]
published: true
enable_comments: true
---
{% include JB/setup %}
<img src="https://lh6.googleusercontent.com/-NuutmPRH0LY/Ti3qyU-PR0I/AAAAAAAADQQ/Gbz2EiIo6K4/s400/p1040022.jpg" align="right"/>
Jau labu laiku atpakaļ iespaidojoties no [šī raksta](http://www.raid.lv/velo/arzemes/saaremaa06reiters_1.htm) bija doma par velobraucienu uz Sāremu, bet tā, kā prāmis uz turieni vairs neiet, tad nolēmām doties uz Zviedriju, jo uz turieni kā reiz iet prāmis Ventspils -> Nynäshamn.

#### Sagatavošanās

Tā kā šis bija mans pirmais velotūrisms, tad bija nepieciešamas pāris lietas, lai būtu tam gatavs. 

1. Velosipēds - braucu ar savu [superior](http://gacha.id.lv/blog/17/03/2008/superior-xp920-disc/)
2. Bagāžnieks - sievas ritenim nopirku parastu pagāžnieku, bet savam uz sēdekļa stutes montējamu - [Carrier ACR-149](http://www.author.eu/accessories/carrier-acr-149-alu-1/), jo manam velo nav paredzēts bagāžnieks. Drošības pēc karbona stuti nomainīju pret alumīnija, lai nebūtu nepatikams pārsteigums.
3. Velosoma - nopirku savam bagāžniekam paredzēto [Carrier bag A-N229](http://www.author.eu/accessories/carrier-bag-a-n229-1/), bet ceļojuma laikā to samainīju pret sievas somu, kura bija pēc izmēriem nedaudz lielāka, jo viņai dēļ mazā velo rāmja izmēra sitās pedāļi pret somu - šī ir ļoti svarīga problēma, to noteikti jānovērš pirms brauciena - iesakau braukt ar 28" ratu velosipēdu, kam vairāk vietas somai.
4. Tūrisma piederumi - telts kaut kāda mums bija, bet tās svars pārsniedza 3.5 kg, tādēļ nolēmu atrast ko vieglāku, tāpēc nopirkām lētāko vieglo telti [www.streelnieks.lv](http://www.streelnieks.lv/) - tikai 1.6kg. Vēl šajā pašā veikalā iegādājos traukus, ēdamrikus - kas citur par tādām kapeikām nebija atrodami.
5. Kartes - pārsvarā izmantojām Android aplikāciju [Locus Pro](https://market.android.com/details?id=menion.android.locus.pro) ar [OpenCycleMap](http://www.opencyclemap.org/) kas ļoti noderēja, jo bija redzami tieši veloceliņi. Informācijas centrā karti pirkt neiesakām, ļoti dārga un briesmīga, labāk pirkt benzīntankā, kā arī pirms katras komūnas (novada) ir info dēlis ar lielo karti, kur iespēja pa velti paņemt mazo karti.
6. Apdrošināšana - Pieteicāmies [EVAK](http://www.vnc.gov.lv/lat/es/LV_iedzivotajiem/EVAK/) un vēl par pāris latiem Balticum ceļojuma apdrošināšanai, biedēja zviedru nenormālās cenas slimnīcās, labāk 4Ls pirms nekā tur 4000Ls un vairāk.
7. Vēl nonācu pie secinājuma, ka prīmus būtu ļoi noderiga lieta, bet diemžēl tas atnāca tikai 1 dienu pēc brauciena sākuma un tā arī netika pamēģināts :) - bet bija situācijas, kad tas lieti būtu noderējis.

#### Brauciens

<img src="https://lh3.googleusercontent.com/-4iBLlfTQxfg/Ti680vduemI/AAAAAAAADQ4/fH1tw4eIxs8/s288/p1040151.jpg" height="288" width="267" align="right"/>
Tādu ļoti striktu maršrutu nedomājām, jo nebija īsti skaidrs, cik kilometrus dienā varēsim nobraukt (doma bija ~70 un tā arī sanāca), bet doma bija apskatīt Stoholmu, Upsalu un protams dabu. Naktis pavadījām pie ezeriem, tie viņiem ir ļoti daudz, centāmies atrast bezmaksas nakšņošanas vietas, kas pārsvarā ari izdevās, tikai vienu nakti palikām kempingā (~10Ls pa telti).

Pārsvarā visur braucot ir veloceliņi, ja tādu nav tad var braukt par mazākas nozīmes ceļiem, kur auto ātri nebrauc, jo ik pēc 5km ir pa fotoradaram un paši zviedri tāpat nekur nesteidzas. Kaut kā nebijām domājuši, ka ceļš būs tik kalnains, bet tā bija, taisni gabali ir tikai netālu no Stoholmas un uz autobāni (kur ar velo nevar braukt). Lielākie kalni bija kāds ~1km bet tā vidēji 100m augšā/lejā visu laiku, man jau ļoti patika :) Kopā pa 6 dienām nobraucām 440km.

#### Zviedrija un zviedri

Kā jau ieprieks minēju, tad tā ir kalnaina un arī klinšaina, tādi akmeņi, kuriem Latvijā dod nosaukumus un veido, kā apskates objektus te katram zviedram sētā divi vismaz, ļoti daudz ūdeņi, kur arī viss ieskauts klintīs.

Interesanti likās, ka laukos viņiem visas mājas ir tumši sarkanas un dazas dzeltenas, nobraucot ~50km redzot ~100 mājas 95 bija sarkanas ar baltiem stūriem, tuvāk lielpilsētām laikam veikalos lielāka krāsu gamma - tur jau redzamas gan baltā, brūnā u.c. krāsās.
<img src="https://lh5.googleusercontent.com/-hO5I8upvCdo/Ti7DxHhqJ5I/AAAAAAAADQ8/_Cqr6Jfz-Vk/s640/p1030828.jpg" height="382" width="640"/>

Paši zviedri ir ļoi laipni, katrs ir gatavs palīdzēt un gandrīz visi runā angliski ar turkiem ir mazliet grūtāk, bet arī cenšās palīdzēt, kā spēj. Dīvaini ir tas, ka viņi ļoti daudz laika pavada telpās, mazpilsētas pārsvarā ir tukšas jau pēc sešiem vakarā, ir gadījies iebraukt ciemā, kur redzi ~100 auto tikpat māju, bet 30min laikā nesastopi nevienu cilvēku.

Veikali slēdzas ciet ~ 20:00 ir kas līdz 22:00, bet tādi ir retāk. Veikalos alus ir tikai 3.5 grādīgs un vēl vieglaks, visu ieteicams pirkt "Lidl", jo tas ir vienīgais veikals, kur cenas ir 2x dārgākas un šis tas pat tāpat, kā pie mums, bet visur citur ir 3x un vairāk. Ja ir vēlme pēc stiprāka alus vai stiprā alkohola, tad jāapmeklē "System Bolaget" valsts veikali, kas strādā līdz 17:00 <img src="http://upload.wikimedia.org/wikipedia/en/6/64/Systembolaget.png" align="right"/>. Bārus neapmeklējām, jo 8Ls pa kausu šķiet 8x par dārgu. Šī alkohola ierobežošana manuprāt viņiem strādā labi, jo piedzērušos jauniešus praktiski neredzējām, kā arī piedzērušies zviedri arī bija ļoti liels retums.

#### Secinājumi

- Ļoti skaista daba, pilnībā sakārtota un pārdomāta vide, laipni cilvēki, nesteidzigai dzīvei ļoti piemērota vieta.
- Zvierija ir perfekta vieta velo cienītājiem, jo velosipēdisti šeit tiek augstu vērtēti un veloceliņi Zviedrijā ir vairaki tūkstoši kilometri.
- Zviedrijā un Norvēģijā ir brīvās piekļuves likums, kas ļauj šķērsot visu valsti ar nemotorizētu tansportu pa jebkuriem privātīpašuu un tev ir iespēja pārnakšņot jebkur 100m attālumā no ēkām un ja tā zeme nav apstrādāta.
- Lai būtu patīkami braukt pa kalniņiem ieteicams iepriekš patrenēties - nu vismaz 2x nedēļā pa pāris stundām kādu mēnesi.
- sievai ļoti noderēja noņemamais groziņš gan uz kuģa gan pilsētās, ļoti ērti salikt lietas, ko lieto ceļojuma laikā. Nākošreiz savam velo priekšā pieliksu kādu mazu somiņu.
- ceļojot ar velo ir daudz lielāks kontakts gan ar apkārtējo vidi gan ar cilvēkiem.